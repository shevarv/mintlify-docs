---
title: "Про продукт"
description: "Інформація про продукт CheckLists"
---

CheckLists FinAP® - це інструмент для перевірки, всебічного дослідження та аналізу клієнтів, їх поглибленого вивчення та оцінки їх ризиків, що консолідує та аналізує дані з різних інформаційних реєстрів і відкритих джерел, зокрема, публічної інформації у формі відкритих даних.  Сервіс автоматизує процес збору та обробки інформації, забезпечує комплексну перевірку клієнтів на відповідність вимогам фінансового моніторингу та дотримання норм регуляторів, допомагає виявляти потенційні ризики, спрощує проведення оцінки ризику клієнтів установи, сприяє процесу розуміння ризиків, що становлять такі клієнти (ризик-профілі клієнтів) та підтриманню в актуальному стані інформації, на основі якої проводиться така оцінка ризиків. Використовується з метою виконання завдань і обов’язків, покладених на суб’єктів первинного фінансового моніторингу, згідно вимог Закону України “Про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення” №361-IX від 6 грудня 2019 року..

### **CheckLists FinAP® консолідує та аналізує дані з таких інформаційних реєстрів:**

- РЕЄСТР «НАЦІОНАЛЬНІ ПУБЛІЧНІ ДІЯЧІ» - містить відомості про національних публічних діячів, членів сімей національних публічних діячів та осіб, пов'язаних з такими діячами.
- РЕЄСТР «МІЖНАРОДНІ ПУБЛІЧНІ ДІЯЧІ» - містить відомості про діячів, які виконують або виконували визначні публічні функції в міжнародних, міждержавних організаціях, члени міжнародних парламентських асамблей, судді міжнародних судів.
- РЕЄСТР «ІНОЗЕМНІ ПУБЛІЧНІ ДІЯЧІ» - містить відомості про фізичних осіб, які виконують або виконували визначні публічні функції в іноземних державах.
- РЕЄСТР «САНКЦІЇ» - Відомості: **Держфінмоніторингу** України про перелік осіб, пов’язаних із провадженням терористичної діяльності або стосовно яких застосовано міжнародні санкції; **РНБО України** про перелік осіб, на яких поширюються її рішення про застосування персональних спеціальних економічних та інших обмежувальних заходів (санкцій) відповідно до Закону України 'Про санкції; **міжнародних організацій** про санкційні переліки осіб, складені Радою безпеки ООН та Європейського Союзу; **іноземних країн** про санкційні переліки осіб (Австралія, Азербайджан, Аргентина, Бельгія, Болгарія, Велика Британія, Грузія, Ізраїль, Індія, Казахстан, Канада, Катар, Киргизстан, Латвія, Литва, Малайзія, Молдова, Нігерія, Нідерланди, Нова Зеландія, ОАЕ, ПАР, Польща, Сінгапур, США, Франція, Чехія, Швейцарія, Японія).
- РЕЄСТР «ВИКРАДЕНІ, ВТРАЧЕНІ, НЕДІЙСНІ ДОКУМЕНТИ» - містить інформацію про викрадені, втрачені та недійсні паспорти громадян України (МВС України, ДМС України).
- РЕЄСТР «РЕЄСТР ЮРИДИЧНИХ ОСІБ ТА ФОП» - містить інформацію про суб’єктів господарювання та фізичних осіб-підприємців.
- РЕЄСТР «ЗМІНИ РЕЄСТРАЦІЙНИХ ДАНИХ ЮРИДИЧНИХ ОСІБ» - містить інформацію про зміни реєстраційних даних юридичних осіб з 2017 року.
- РЕЄСТР «БОРЖНИКИ» - містить інформацію з Єдиного реєстру боржників Мін’юсту.
- РЕЄСТР «СУДОВІ СПРАВИ» - містить інформацію з реєстрів про судові рішення та про судові засідання.
- РЕЄСТР «ВИКОНАВЧІ ПРОВАДЖЕННЯ» - містить інформацію про наявність та стан виконавчих проваджень.
- РЕЄСТР «ПОДАТКОВІ НЕРЕЗИДЕНТИ» - містить інформацію про юридичних осіб у реєстрі платників податків-нерезидентів.
- РЕЄСТР «НОТАРІУСИ» - містить інформацію з Державного реєстру нотаріусів.
- РЕЄСТР «БАНКРУТИ» - містить інформацію з Державного реєстру банкрутів.
- РЕЄСТР «ОСОБИ В РОЗШУКУ» - містить перелік осіб, що знаходяться в розшуку МВС, СБУ, Інтерпол.
- РЕЄСТР «КОРУПЦІЙНІ ПРАВОПОРУШЕННЯ» - містить інформацію з реєстру осіб, які вчинили корупційні або пов’язані з корупцією правопорушення (НАЗК).
- РЕЄСТР «ФІНАНСОВА ЗВІТНІСТЬ» - містить інформацію про фінансову звітність установ з 2020 року та динаміку основних фінансових показників. Формат надання даних Web-ресурс.
- РЕЄСТР «ОКУПАНТИ» - моніторинг осіб причетних до збройної агресії.
- РЕЄСТР «ЗРАДНИКИ» - містить інформацію про зрадників та колаборантів (ЧЕСНО).

### **Використання цих пошукових даних дає змогу завжди перевіряти:**

1. належність клієнтів/контрагентів до національних та іноземних публічних діячів, або пов’язаних з ними осіб
2. включення до переліків осіб, пов'язаних із здійсненням терористичної діяльності або стосовно яких застосовано міжнародні санкції (санкційні списки/списки терористів)
3. відсутність наданих клієнтом/контрагентом документів у базі втрачених документів
4. достовірність даних про клієнта щодо відношення до суб’єктів господарювання, де клієнт/контрагент є кінцевим бенефіціарним власником або засновником (учасником) або керівником
5. зміни в Єдиному державному реєстрі юридичних осіб, що стосуються ваших клієнтів